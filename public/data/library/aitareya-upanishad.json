{
  "grantha_id": "aitareya-upanishad",
  "canonical_title": "ऐतरेयोपनिषत्",
  "aliases": [],
  "text_type": "upanishad",
  "language": "sanskrit",
  "metadata": {
    "source_file": "../../simple/data/aitareya.json",
    "processing_pipeline": {
      "llm_model": "n/a",
      "llm_prompt_version": "n/a",
      "llm_date": "2025-01-01",
      "processor": "conversion_script.py"
    },
    "quality_notes": "Converted from simple format.",
    "last_updated": "2025-11-07T23:36:29.141213Z"
  },
  "structure_levels": [
    {
      "key": "Khanda",
      "scriptNames": {
        "devanagari": "खण्डः"
      },
      "children": [
        {
          "key": "Mantra",
          "scriptNames": {
            "devanagari": "मन्त्रः"
          }
        }
      ]
    }
  ],
  "variants_available": [],
  "prefatory_material": [
    {
      "ref": "1.0",
      "passage_type": "prefatory",
      "content": {
        "sanskrit": {
          "devanagari": "वाङ्मे मनसि प्रतिष्ठिता । मनो मे वाचि प्रतिष्ठितम् । आविरावीर्म एवि । वेदस्यम आणीस्थः । श्रुतं मे मा प्रहासीः। अनेनावीतेनाहोरात्रान् सन्दवामि । ऋतं वदिष्यामि । सत्यं वदिष्यामि । तन्मामवतु । तद्वक्तारमवतु । अवतु माम् । अवतु वक्तारम् । अवतु वक्तारम् । ओं शान्तिः शान्तिः शान्तिः",
          "roman": null,
          "kannada": null
        },
        "english_translation": null
      },
      "label": {
        "devanagari": "शान्तिः"
      }
    }
  ],
  "passages": [
    {
      "ref": "1.1",
      "passage_type": "main",
      "content": {
        "sanskrit": {
          "devanagari": "आत्मा वा इवमेक एवाग्र आसीत्।नान्यत् किंचन मिषत्॥स ईक्षत लोकान्नु सृजा इति॥१॥",
          "roman": null,
          "kannada": null
        },
        "english_translation": null
      }
    },
    {
      "ref": "1.2",
      "passage_type": "main",
      "content": {
        "sanskrit": {
          "devanagari": "सइमान् लोकानसृजत।अम्भो मरीचि(ची)र्मरमापः।अदोऽम्भः परेण दिवम् द्यौः प्रतिष्ठा,अन्तरिक्षं मरीचयः,पृथिवी मरः,या अवस्तात् ता आपः॥२॥",
          "roman": null,
          "kannada": null
        },
        "english_translation": null
      }
    },
    {
      "ref": "1.3",
      "passage_type": "main",
      "content": {
        "sanskrit": {
          "devanagari": "स ईक्षत इमे नु लोकाः,लोकपालान्नु सृजा इति।सोऽदभ्य एव पुरुषं समुद्वृत्यामूर्च्छयत्॥३॥",
          "roman": null,
          "kannada": null
        },
        "english_translation": null
      }
    },
    {
      "ref": "1.4",
      "passage_type": "main",
      "content": {
        "sanskrit": {
          "devanagari": "तमभ्यतपत्तस्याभितप्तस्य मुखं निरभिद्यत यथाण्डम्;मुखाद्वाक्;वाचऽग्निः नासिके निरभिद्येताम् नासिकाभ्यां प्राणः प्राणाद्वायुः।अक्षिणी निरभिद्येताम्;अक्षीभ्यां चक्षुः चक्षुष आदित्यः।कर्णां निरभिद्येताम्।कर्णाभ्यां श्रोत्रम्;श्रोत्राद्दिशः।त्वङ्निर– भिद्यत;त्वचो लोमानि;लोमभ्य ओषधिवनस्पतयः।हृदयं निरभिद्यत;हृदयान्मनः मनसश्चन्द्रमाः।नाभिर्निरभिद्यत;नाभ्या अपानः,अपानान्मृत्युः।शिश्नं निरभिद्यत्त;शिश्नाद्रेतः,रेतस आपः॥४॥",
          "roman": null,
          "kannada": null
        },
        "english_translation": null
      }
    },
    {
      "ref": "2.1",
      "passage_type": "main",
      "content": {
        "sanskrit": {
          "devanagari": "ता एता देवताः सृष्टा अस्मिन् महत्यर्णवे प्रापतन्।तमशनाया पिपासाभ्यामन्व– वार्जयत्।ता एनमब्रुवन्।आयतनं नः प्रजानीहि यस्मिन् प्रतिष्ठित्ता अन्नमदामेति॥१॥",
          "roman": null,
          "kannada": null
        },
        "english_translation": null
      }
    },
    {
      "ref": "2.2",
      "passage_type": "main",
      "content": {
        "sanskrit": {
          "devanagari": "ताभ्यो गामानयत् ता अब्रुवन् न वै मोऽयमलमिति।साभ्योऽश्वमानयत् ता अब्रुवन् न वै नोऽयमलमिति।२॥",
          "roman": null,
          "kannada": null
        },
        "english_translation": null
      }
    },
    {
      "ref": "2.3",
      "passage_type": "main",
      "content": {
        "sanskrit": {
          "devanagari": "ताभ्यः पुरुषमानयत् ता अब्रुवन् सुकृतं बत्तेति।पुरुषो वाव सुकृतम्।ता अब्रवीद्यथायतनं प्रविशतेति॥३॥",
          "roman": null,
          "kannada": null
        },
        "english_translation": null
      }
    },
    {
      "ref": "2.4",
      "passage_type": "main",
      "content": {
        "sanskrit": {
          "devanagari": "अग्निर्वाग्भूत्वा मुखं प्राविशत्।वायुः प्राणो भूत्वा नासिके प्राविशत्। आदित्यश्चक्षुर्भूत्वाऽक्षिणी प्राविशत्। विशश्श्रोत्रं भूत्वा कर्णो प्राविशन्।ओषधिवनस्पतयो लोमानि भूत्वा त्वचं प्राविशन्। चन्द्रमामनो भूत्वा हृदयं प्राविशत्।मृत्युरपानो भूत्वा नाभिं प्राविशत्।आपो रेतो भूत्वा शिश्नं प्राविशत्॥४॥",
          "roman": null,
          "kannada": null
        },
        "english_translation": null
      }
    },
    {
      "ref": "2.5",
      "passage_type": "main",
      "content": {
        "sanskrit": {
          "devanagari": "तमशनायापिपासे अब्रूताम्।आवाभ्यां अधिप्रजानीहि इति।स ते अब्रवीत्, एतास्वेव वां देवत्तास्वाभजाम्येत्तासु भागिन्यौ करोमि इति । तस्माद्यस्यै कस्यै च देवतायै हविगृहपते, भागिन्यावेवास्यामशनायापिपासे भवत:॥५॥",
          "roman": null,
          "kannada": null
        },
        "english_translation": null
      }
    },
    {
      "ref": "3.1",
      "passage_type": "main",
      "content": {
        "sanskrit": {
          "devanagari": "स ईक्षतेमे नु लोकाश्च लोकपालाश्च;अन्नमेभ्यः सृजा इति॥१॥",
          "roman": null,
          "kannada": null
        },
        "english_translation": null
      }
    },
    {
      "ref": "3.2",
      "passage_type": "main",
      "content": {
        "sanskrit": {
          "devanagari": "सोऽपोऽभ्यतपत् ताभ्योऽभितप्ताभ्यो मूर्तिरजायत।या वै सा मूर्तिरजायत,अन्नं वै तत्॥२॥",
          "roman": null,
          "kannada": null
        },
        "english_translation": null
      }
    },
    {
      "ref": "3.3",
      "passage_type": "main",
      "content": {
        "sanskrit": {
          "devanagari": "तदेतदभिसृष्टं सत् पराङ्त्यजिवांसत् । तद्भाचाsजिधृक्षत् । तन्नाशक्नोद्भाचा ग्रहीतुम् । स यद्धैनद्भाचाऽग्रहैष्यत् ,अभिव्याहृत्य हैवान्नमत्रप्स्यत् ॥३॥",
          "roman": null,
          "kannada": null
        },
        "english_translation": null
      }
    },
    {
      "ref": "3.4",
      "passage_type": "main",
      "content": {
        "sanskrit": {
          "devanagari": "तत् प्राणेनाजिधृक्षत् । तन्नाशक्नोत् प्राणेन ग्रहीतुम्॥स यद्धैनत् प्राणेनाग्रहैष्यत्, अभिप्राण्य हैवान्नमत्रप्स्यत्॥४॥",
          "roman": null,
          "kannada": null
        },
        "english_translation": null
      }
    },
    {
      "ref": "3.5",
      "passage_type": "main",
      "content": {
        "sanskrit": {
          "devanagari": "तच्चक्षुषाऽजिधृक्षत् । तन्नाशक्नोच्चक्षुषा ग्रहीतुम् । स यद्धैनच्चक्षुषाऽग्रहैष्यत् दृष्ट्वा हैवान्नमत्रप्स्यत् ॥५॥",
          "roman": null,
          "kannada": null
        },
        "english_translation": null
      }
    },
    {
      "ref": "3.6",
      "passage_type": "main",
      "content": {
        "sanskrit": {
          "devanagari": "तच्छोत्रेणाजिधृक्षत् । तन्नाशक्नोच्छोत्रेण ग्रहीतुम् । स यद्धैनच्छोत्रेणाग्रहैष्यत् , श्रुत्वा हैवान्नमत्रप्स्यत् ॥६॥",
          "roman": null,
          "kannada": null
        },
        "english_translation": null
      }
    },
    {
      "ref": "3.7",
      "passage_type": "main",
      "content": {
        "sanskrit": {
          "devanagari": "तत्त्वचाऽजिधृक्षत् ॥ तन्नाशक्नोत्त्वचा ग्रहीतुम् । स यद्धैनत् त्वचाऽग्रहैष्यत् , स्पृष्ट्वा हैवान्नमत्रप्स्यत् ॥७॥",
          "roman": null,
          "kannada": null
        },
        "english_translation": null
      }
    },
    {
      "ref": "3.8",
      "passage_type": "main",
      "content": {
        "sanskrit": {
          "devanagari": "तन्मनसाऽजिधृक्षत् । तन्नाशक्नोन्मनसा ग्रहीतुम् । स यद्धैनन्मनसाऽग्रहैष्यत् , ध्यात्वा हेवान्नमत्रप्स्यत् ॥८॥",
          "roman": null,
          "kannada": null
        },
        "english_translation": null
      }
    },
    {
      "ref": "3.9",
      "passage_type": "main",
      "content": {
        "sanskrit": {
          "devanagari": "तच्छिश्नेनाऽजिधृक्षत्। तन्नाशक्नोच्छिश्नेन ग्रहीतुम्। स यद्धैनच्छिश्नेनाग्रहैष्यत्, विसृज्य हैवान्मत्रप्स्यत्॥९॥",
          "roman": null,
          "kannada": null
        },
        "english_translation": null
      }
    },
    {
      "ref": "3.10",
      "passage_type": "main",
      "content": {
        "sanskrit": {
          "devanagari": "तदपानेनाजिधृक्षत् । तदावयत्। स एषोऽन्नस्य ग्रहो यद्वायुः । अन्नायुर्वा एष यद्वायुः ॥१०॥",
          "roman": null,
          "kannada": null
        },
        "english_translation": null
      }
    },
    {
      "ref": "3.11",
      "passage_type": "main",
      "content": {
        "sanskrit": {
          "devanagari": "स ईक्षत कथंन्विदं मवृते स्यादिति । स ईक्षत कतरेण प्रपद्या इति । स ईक्षत यदि वाचाऽभिव्याहृतम्; यदि प्राणेनाऽभिप्राणितम्, यदि चक्षुषा दृष्टम्; यदि श्रोत्रेण श्रुतम्, यदि त्वचा स्पृष्टम्; यदि मनसा ध्यातम् । यद्यपानेनाऽभ्यपानितम्, यदि शिश्नेन विसृष्टम्, अथ कोऽहमिति ॥११॥",
          "roman": null,
          "kannada": null
        },
        "english_translation": null
      }
    },
    {
      "ref": "3.12",
      "passage_type": "main",
      "content": {
        "sanskrit": {
          "devanagari": "स एतमेव सीमानं विदार्यैतया द्वारा प्रापद्यत।सैषा विदृतिर्नाम द्वास्तदेतन्नान्दनम्॥तस्य त्रय आवसथाः त्रयः स्वप्नाः;अयमावसथोऽयमावसथोऽयमावसथ इति॥१२॥",
          "roman": null,
          "kannada": null
        },
        "english_translation": null
      }
    },
    {
      "ref": "3.13",
      "passage_type": "main",
      "content": {
        "sanskrit": {
          "devanagari": "स जातो भूतान्यभिव्यैख्यत् किमिहान्यं वावदिषदिति।स एतमेव पुरुषं ब्रह्म ततममपश्यदिदमदर्शमिती॥१३॥",
          "roman": null,
          "kannada": null
        },
        "english_translation": null
      }
    },
    {
      "ref": "3.14",
      "passage_type": "main",
      "content": {
        "sanskrit": {
          "devanagari": "तस्मादिदन्द्रो नामेदन्द्रो ह वै नाम तमिदन्द्रं सन्तमिन्द्र इत्याचक्षते परोक्षेण।परोक्षप्रिया इव हि देवाः परोक्षप्रिया इव हि देवाः॥१४॥",
          "roman": null,
          "kannada": null
        },
        "english_translation": null
      }
    },
    {
      "ref": "4.1",
      "passage_type": "main",
      "content": {
        "sanskrit": {
          "devanagari": "पुरुषो हवा अयमादितो गर्भो भवति यदेतद्रेतः। तदेतत् सर्वेभ्योऽङ्गेभ्यस्तेजः संभूतमात्मन्येवात्मानं बिभर्ति।तद्यदा स्त्रियां सिंचति,अथैतज्जनयति। तदस्य प्रथमं जन्म॥१॥",
          "roman": null,
          "kannada": null
        },
        "english_translation": null
      }
    },
    {
      "ref": "4.2",
      "passage_type": "main",
      "content": {
        "sanskrit": {
          "devanagari": "तत् स्त्रिया आत्मभूयं गच्छति,यथा स्वमङ्गम्,तथा।तस्मादेनां न हिनस्ति।साऽस्यैतमात्मानं अत्र गतं भावयति॥२॥",
          "roman": null,
          "kannada": null
        },
        "english_translation": null
      }
    },
    {
      "ref": "4.3",
      "passage_type": "main",
      "content": {
        "sanskrit": {
          "devanagari": "सा भावयित्री भावयितव्या भवति ते स्त्री गर्भं बिभर्ति सोऽग्र एव कुमारं जन्मनोऽग्रेऽविभावयति। सयत्कुमारं जन्मनोऽग्रेऽविभावयत्यात्मानमेव तद्भावयत्येषां लोकानां सन्तत्या एवं सन्तता हीमे लोकास्तदस्य द्वितीयं जन्म॥३॥",
          "roman": null,
          "kannada": null
        },
        "english_translation": null
      }
    },
    {
      "ref": "4.4",
      "passage_type": "main",
      "content": {
        "sanskrit": {
          "devanagari": "सोऽस्यायमात्मा पुण्येभ्यः कर्मभ्यः प्रतिधीयते अथास्यायमितर आत्मा कृतकृत्यो वयोगतः प्रैति स इतः प्रयन्नेव पुनर्जायते तदस्य तृतीयं जन्म॥४॥",
          "roman": null,
          "kannada": null
        },
        "english_translation": null
      }
    },
    {
      "ref": "4.5",
      "passage_type": "main",
      "content": {
        "sanskrit": {
          "devanagari": "तदुक्तमृषिणा गर्भेनुसन्नन्वेषामवेदमहं देवानां जनिमानि विश्वा।शतं मा पुर आयसीररक्षन्नथ श्येनो जवसा निरदीयम् इति।गर्भ एवैतच्छयानो वामदेव एवमुवाच॥५॥",
          "roman": null,
          "kannada": null
        },
        "english_translation": null
      }
    },
    {
      "ref": "4.6",
      "passage_type": "main",
      "content": {
        "sanskrit": {
          "devanagari": "स एवं विद्वानस्माच्छरीरभेदादूर्ध्वमुत्कृम्यामुष्मिन् स्वर्गे लोके सर्वान् कामानाप्त्वाऽमृतः समभवत्।समभवत्॥६॥",
          "roman": null,
          "kannada": null
        },
        "english_translation": null
      }
    },
    {
      "ref": "5.1",
      "passage_type": "main",
      "content": {
        "sanskrit": {
          "devanagari": "कोऽयमात्मेति वयमुपास्महे कतरस्स आत्मा। येन वा रूपं पश्यति येन वा शब्दं शृणोति,येन वा गन्धानाजियति येन वा वाचं व्याकरोति येन वा स्वादु चास्वादु च विजानाति यदेतद्धृदयं मनश्चेतत्॥१॥",
          "roman": null,
          "kannada": null
        },
        "english_translation": null
      }
    },
    {
      "ref": "5.2",
      "passage_type": "main",
      "content": {
        "sanskrit": {
          "devanagari": "संज्ञानमाज्ञानं विज्ञानं प्रज्ञानं मेधा दृष्टिः धृतिर्मतिः मनीषा जूतिः स्मृतिः सङ्कल्पः क्रतुरसुः कामो वश इति।सर्वाण्येवैतानि प्रज्ञानस्य नामधेयानि भवन्ति॥२॥",
          "roman": null,
          "kannada": null
        },
        "english_translation": null
      }
    },
    {
      "ref": "5.3",
      "passage_type": "main",
      "content": {
        "sanskrit": {
          "devanagari": "एष ब्रह्मैष इन्द्र एष प्रजापतिरेते सर्वे देवा इमानि च पंच महाभूतानि पृथिवी वायुराकाश आपो ज्योतीषीत्येतानीमानि च क्षुद्रमिश्राणीव। बीजानीतराणि चेतराणि चाण्डजानि च जारुजानि च स्वेदजानि चोद्भिज्जानि चाश्वा गावः पुरुषा हस्तिनो यत्किञ्चेदं प्राणि जङ्गमं च पतत्त्रि च यच्च स्थावरं सर्वं तत्प्रज्ञानेत्रं प्रज्ञाने प्रतिष्ठितं प्रज्ञा नेत्रो लोकः प्रज्ञा प्रतिष्ठा प्रज्ञानं ब्रह्म॥३॥",
          "roman": null,
          "kannada": null
        },
        "english_translation": null
      }
    },
    {
      "ref": "5.4",
      "passage_type": "main",
      "content": {
        "sanskrit": {
          "devanagari": "स एतेनैव प्रज्ञेनाऽऽत्मनाऽस्माल्लोकादुत्क्रम्य अमुष्मिन् स्वर्गे लोके सर्वान् कामानाप्त्वाऽमृतस्समभवत् समभवदिति॥४॥ ओं इत्युपनिषत्॥",
          "roman": null,
          "kannada": null
        },
        "english_translation": null
      }
    }
  ],
  "concluding_material": [
    {
      "ref": "6.1",
      "passage_type": "concluding",
      "label": {
        "devanagari": "शान्तिः"
      },
      "content": {
        "sanskrit": {
          "devanagari": "वाङ्मे मनसि प्रतिष्ठिता।मनो मे वाचि प्रतिष्ठितम्।आविरावीर्म एधि वेदस्य म आणीस्थ: ।श्रुतं मे मा प्रहासीः।अनेनाधीतेनाहोरात्रान् सन्दधामि।ऋतं वदिष्यामि।सत्यं वदिष्यामि।तन्मामवतु।तदवक्तारमवतु।अवतु मां।अवतु वक्तारम् अवतु वक्तारम्॥ औ शान्तिः शान्तिः शान्तिः",
          "roman": null,
          "kannada": null
        },
        "english_translation": null
      }
    }
  ],
  "commentaries": [
    {
      "commentary_id": "rangaramanuja",
      "commentary_title": "प्रकाशिका",
      "commentator": {
        "devanagari": "रङ्गरामानुजमुनिः"
      },
      "passages": [
        {
          "ref": "1.1",
          "content": {
            "sanskrit": {
              "devanagari": "#### [आत्मनः सृष्टिसङ्कल्पः]\n#### प्रकाशिका\n#### रङ्गरामानुजमुनिविरचिता\n#### [मङ्गलाचरणम् ]\nअतसीगुच्छसच्छायमचिंतोरस्स्थलं श्रिया।\nअंजनाचलश्रृङ्गारमंजलिर्मम गाहताम् ॥१॥\n\n#### [आचार्यवन्दनम् ]\nव्यासं लक्ष्मणयोगीन्द्रं प्रणम्यान्यान् गुरूनपि ।\nआत्मषट्कस्य विवृतिं करवाणि यथामति ॥२॥\n\nभोग्यभोगस्थान-तदुपकरणविलक्षणप्रत्यगात्म-तदात्मभूतपरमात्मस्वरूपप्रतिपादनाय इन्द्रादिपदानामपि हेयत्वप्रदर्शनाय च प्रकरणम् आरभ्यते – **आत्मा वा इवमेक एवाग्र आसीत्** । इदं – जगत् सृष्टेः प्राक् एक आत्मैव आसीत् । वै शब्दः अवधारणे तमः परे देव एकीभवति ([सुबा.उ.२](ref:subala/2)) इत्युक्तरीत्या परमात्मना अविभक्ततमोवस्थमेवासीदित्यर्थः । ब्रह्मादिषु जगत्कारण- भूतेषु सत्सु कथमेक – एव आसीत् इत्युच्यते इत्यत्राह – **नान्यत् किंचन मिषत्** । तद्यतिस्क्तिं अन्यत् , (किंचन) किमपि, (सर्वं) निर्व्यापारमेव आसीत् । अनेन करणकळेबरादिराहित्यम् अभिप्रेतम् । एको ह वै नारायण आसीत् । न ब्रह्मा, नेशानः ([महो. 1-1](ref:mahopanishad/1/1)) इत्यादि श्रुत्यर्थः अनु- सन्धेयः । **स ईक्षत लोकान्नु सृजा इति** । लोकान् सृजानीति सङ्कल्पमकरोत् इत्यर्थः ॥ ४ ॥",
              "roman": null,
              "kannada": null
            },
            "english": ""
          }
        },
        {
          "ref": "1.2",
          "content": {
            "sanskrit": {
              "devanagari": "#### [जगत्सृष्टिक्रमः]\n**स इमाल्लोकानसृजत्** । तानेव लोकानाह **अम्भोमरीचीर्मरमापः** । अम्भः प्रभृतीन् स्वयमेव श्रुतिः व्याचष्टे **अदोम्भः परेण विवम्** । अम्भश्शब्दवाच्यो लोको द्युलोकात् परस्ता- दित्यर्थः । **द्यौः प्रतिष्ठा** । तस्य अम्भसो लोकस्य द्यौराश्रय इत्यर्थः । **अन्तरिक्षं मरीचयः** । अन्तरिक्षमेव मरीचिलोक इत्यर्थः । सूर्यादिमरीचिव्याप्तत्वात् मरीचिरित्युच्यते । मरीचयः इति बहुत्वोक्तिर्नि…..यी भेदायत्ता? मरीचिलोकादिभेदाभिप्राया । **पृथिवीमरः** । म्रियन्ते अस्मिन् भूतानि इति मरः पृथिवी पृथिवीलोकः । **या अधस्तात् ता आपः** । पृथिवीलोकस्याधस्तना लोका आप इत्युच्यन्त इत्यर्थः ।",
              "roman": null,
              "kannada": null
            },
            "english": ""
          }
        },
        {
          "ref": "1.3",
          "content": {
            "sanskrit": {
              "devanagari": "#### [लोकपालसृष्ट्यर्थं विराटपुरुषाविर्भाव:]\n**सईक्षत-सृजा इति**।भोगस्थानसृष्ट्यनन्तरम्, अम्भःप्रभृतयः लोकाः सृष्टाः । एषां लोकानां पालकान् सृजै इति सङ्कल्पम् अकृत इत्यर्थः । **सोद्भ्य एव पुरुषं समृद्धत्या- मूर्च्छयत्** । सः अप्शब्दोपलक्षितेभ्यः पंचभ्यः भूतेभ्यः शिरःपाण्यादिमन्तं पुरुषं कर्तुं समुद्धृत्य – अद्भ्यः समुपादाय अमूर्च्छयत् – पिण्डं कृतवान् इत्यर्थः ।",
              "roman": null,
              "kannada": null
            },
            "english": ""
          }
        },
        {
          "ref": "1.4",
          "content": {
            "sanskrit": {
              "devanagari": "#### [लोकपालसृष्टिः]\n**तमभ्यतपत्** । तं पिण्डं पुरुषविधमुद्दिश्य अभ्यतयत् – अभिध्यानं सङ्कल्पं कृत- वान् । **तस्याभितप्तस्य मुख निरभिद्यत, यथाण्डम्** । तस्याभितप्तस्य पिण्डस्य मुखाकारं सुषिरम- जायत, यथा पक्षिणोऽण्डम् , तथेत्यर्थः । **मुखाद्वाग्वाचोऽग्निः** । मुखादधिष्ठानात् वागिन्द्रियम् । उत्पन्नम् । ततो या तदधिष्ठातृदेवता । एवंच अधिष्ठानं करणं देवता च त्रयं क्रमेण निभिन्न- मित्यर्थः । एवमुत्तरत्रापि । **नाभ्या अपानः** । अपानः – पायुिरिन्द्रियमित्यर्थः । **अपानान्मृत्युः** । तस्याधिष्ठानदेवतेत्यर्थः । **शिश्नाद्रेतः** ।रेतश्शब्देन प्रजननेन्द्रियमुच्यते । **रेतसो आपः**।अ(अब?) भिमानिदेवतैव तस्याधिष्ठानदेवता इत्यर्थः ॥",
              "roman": null,
              "kannada": null
            },
            "english": ""
          }
        },
        {
          "ref": "2.1",
          "content": {
            "sanskrit": {
              "devanagari": "#### [अशनायापिपासयोः सृष्टिः]\n**ता एता देवतास्सृष्टा अस्मिन् महत्यर्णवे प्रापतन्** । एता अग्न्यादयः देवताः लोकपालत्वेन सङ्कल्प्य सृष्टाः अस्मिन् महति संसारार्णवे रागद्वेषादिमहाग्राहग्रस्ते (स्ताः?) पतिता अभूवन् । **तमशनायापिपासाभ्यामन्ववार्जत्** । प्रथमोत्पादितं पिण्डं अशनायापिपासाभ्यां संयोजितवान् । तस्य कारणभूतस्य अशनायादिदूषितत्वेन तत्कार्यतया सृष्टा अपि देवताः अशनायादिदूषिता अभूवन् इति । **ता एनमब्रुवन् अन्नमदामेति** । ताः-देवताः अशनायापिपासाभ्यां पीड्यमाना एनं-पितामहमागत्य, अस्मभ्यम् अधिष्ठानं विधत्स्व। तत्र प्रतिष्ठिता अन्नं भक्षयित्वा अशनायां निवतीयष्यामः इति ।",
              "roman": null,
              "kannada": null
            },
            "english": ""
          }
        },
        {
          "ref": "2.3",
          "content": {
            "sanskrit": {
              "devanagari": "#### [पुरुषसृष्टिः]\n**ताभ्यो गामानयत्** । गवाकृतिविशिष्टं पिण्डमानीय अधिष्ठानत्वेन प्रदर्शितवान् इत्यर्थः । **ता अब्रुवन् न वै नोऽयमलमिति** । ताः – देवताः अयं – पिण्डः अस्माकं न पर्याप्तः इत्युक्तवत्यः । **ताभ्योऽश्वमानयत् ता अब्रुवन्न वै नोऽयमलमिति** । तिर्यक्षु गवाश्वादिषु इन्द्रियतदधिष्ठातृदेवतानां सम्यक् कार्यकरत्वाभावात् इति भावः । **ताभ्यः – सुकृतं बतेति**।स्वयोनिभूतपुरुषं दृष्ट्वा सुकृतं’ – आत्मने शोभनमिदमधिष्ठानं कृतमिति देवताः अब्रुवन्-इत्यर्थः, **पुरुषो वाव सुकृतम्**।सर्वपुण्यकर्महेतुत्वात् पुरुषस्य सुकृतत्वम् उपपद्यत इति भावः । **ता अब्रवीद्यथायतनं प्रविशतेति** । ईश्वर इति शेषः ।",
              "roman": null,
              "kannada": null
            },
            "english": ""
          }
        },
        {
          "ref": "2.4",
          "content": {
            "sanskrit": {
              "devanagari": "#### [अधिदेवतानां आयतनप्रवेशः]\n**अग्निर्वाग्भूत्वा मुखं प्राविशत्** । वागभिमानी अग्निः वागेव भूत्वा – वाग्रूपो भूत्वा स्वयोनिं मुखं प्राविशत् । एवमुत्तरत्रापि । **वायुः – प्राविशन्** । पूर्ववदर्थः । **तमशनायापिपासे अब्रूताम्।आवाभ्यां अधिप्रजानीहि इति**।स ते अब्रवीत्, एतास्वेव वां देवत्तास्वाभजाम्येत्तासु भागिन्यौ करोमि इति । तस्माद्यस्यै कस्यै च देवतायै हविगृहपते, भागिन्यावेवास्यामशनायापिपासे भवत:॥५॥\n",
              "roman": null,
              "kannada": null
            },
            "english": ""
          }
        },
        {
          "ref": "2.5",
          "content": {
            "sanskrit": {
              "devanagari": "**तमशनायापिपासे अब्रूताम् , आवाभ्यामधिप्रजानीहीति** । एवं लब्धाधिष्ठानासु देवतासु तं – ईश्वरं अशनायापिपासे – आवाभ्याम् अधिष्ठानं विधत्स्व इति अब्रूताम् । **स ते अब्रवीत् – भागिन्यौ करोमीति** । एतास्वेव देवतासु – वृत्तिसंविभागेन युवानम् अनुगृह्णामि ; एतास्वेव देवतासु युवां भागवत्यौ करोमि इति ईश्वरः अशनायापिपासे प्रति अब्रवीदित्यर्थः । **तस्माद्यस्यै कस्यै च – भवतः** । अशनायापिपासाविशिष्टाया भवता एव देवतायागविभागत्वात् (अशनायापिपासाविशिष्टाया एव देवताया भागवत्वात् ?) तयोरपि भागवत्वमस्तीति भावः । ततश्च इन्द्रादीनामपि अशनायादूषितत्वात् तत्पदेभ्योऽपि विरज्येतेति भावः ।",
              "roman": null,
              "kannada": null
            },
            "english": ""
          }
        },
        {
          "ref": "3.1",
          "content": {
            "sanskrit": {
              "devanagari": "#### [अन्नसृष्टिः]\n**स ईक्षत – सृजा इति** । लोकांश्च लोकपालांश्च सृष्ट्वा एषामशनायाविशिष्टानाम् अन्नं सृजानीति सङ्कल्पम् अकरोत् इत्यर्थः ।",
              "roman": null,
              "kannada": null
            },
            "english": ""
          }
        },
        {
          "ref": "3.2",
          "content": {
            "sanskrit": {
              "devanagari": "**सोऽपोऽभ्यतपत्**।अप उद्दिश्याभिधानं कृतवानि- त्यर्थः । **ताभ्यः- अन्नं वैतत्** । अभिध्यातेभ्यः सः (अभिध्याताभ्यः ताभ्यः) कठिनात्मा अन्नरूपः परिणामः अजायत इत्यर्थः ।",
              "roman": null,
              "kannada": null
            },
            "english": ""
          }
        },
        {
          "ref": "3.10",
          "content": {
            "sanskrit": {
              "devanagari": "#### [वागादिभिः अन्नग्रहणासामर्थ्यम् अपानेन अन्नग्रहणं च]\nअशनायापिपासानुकूललोकलोकपालानां पुरतः सृष्टमन्नं पराङ् भोग्यभूतं भक्ष्यभूतमिति यावत् – **अत्यजिवांसत्** – अतिक्रम्य गन्तुमैच्छत्, मार्जारादिवक्त्रीस्थितमूषिकादिवत् पलापितुमारभत इत्यर्थः । **तद्भाचाजिधृक्षत्** – पलायमानम् अन्नं प्रथमोत्पन्नः लोकलोकपाल- कार्यकारणसंघातलक्षणः पिण्डः वाग्व्यापारेण अन्न (?) ग्रहीतुम् ऐच्छत् । **तन्नाशक्नोद्भाचा ग्रहीतुम्**।स्पष्टोऽर्थः । **स यद्धैनद्भाचा ग्रहैष्यत्, अभिव्याहृत्य हैवान्नमत्रप्स्यत्**।यदि वाग्व्यवहारेणैव अन्नं ग्राह्यं स्यात् अन्नमिति वाचा व्यवहृत्यैव सर्वेऽपि तृप्तिं प्राप्नुयुः इत्यर्थः । अतः वाग्ग्रहणयोग्या (?) न्नाभावा (द्वाचाग्रहीतुं, नाशक्नो?) दित्यर्थः । **तत् प्राणेन – विसृज्य हैवान्नमत्रप्स्यत्** । पूर्ववदर्थः । **तदपानेनाजिधृक्षत्तदावयत्** । अपानेनाजिधृक्षत्। मुखरन्ध्रगतेन वायुना अजिघृक्षत्(आवयत्?) अशितवानित्यर्थः । **सएषोऽन्नस्य ग्रहो यद्वायुः** । वायुरेव अन्नग्राहीत्यर्थः । **अन्नायुर्वा एष यद्वायुः** अन्नमेव वायुजीवनं (अन्नमेव आयुः जीवनं?) यस्य सः । अन्नजीवनक इत्यर्थः ।",
              "roman": null,
              "kannada": null
            },
            "english": ""
          }
        },
        {
          "ref": "3.11",
          "content": {
            "sanskrit": {
              "devanagari": "#### [आत्मनः शरीरप्रवेशः]\n**स ईक्षत कथं न्विदं मवृते स्यादिति** । एवं लोकलोकपालादीन् सृष्ट्वा लोकलोकपालसंघातस्थितिम् अन्ननिमित्तिकां च कृत्वा, लोकपालाद्यधिष्ठितपुरं पुरस्वामिनं मां विना कथं प्रभवेत् । न हि राजानधिष्ठितं पुरं कार्याय प्रभवति इत्येवं अचिन्तयत् । **स ईक्षत यदि वाचाऽभिव्याहृतं – अथकोऽहमिति** । यदि मां विनैव वागादिभिः स्वस्वकार्यं कृतं स्यात् , तदा कस्याहं, मे शेषित्वं (कस्याहं स्वामी ; शेषित्वं मे ?) (कः स्यामहम् ,शेषित्वं मे?) कथं स्यादित्यर्थः ।",
              "roman": null,
              "kannada": null
            },
            "english": ""
          }
        },
        {
          "ref": "3.12",
          "content": {
            "sanskrit": {
              "devanagari": "#### [प्रवेशमार्गनिरूपणम् ]\n**स एतमेव सीमानं विदार्यैतया द्वारा प्रापद्यत** । एवमीक्षित्वा मद्भृत्यभूतप्राणवर्ग द्वारभूतमुखादिना स्वामिनो मम प्रवेशोऽनुचित इति मत्वा मूर्धसीमानं विदार्य तदद्वारा, ‘अनेन जीवेनात्मना’ ([छां.उ. 6-3-2](ref:chandogya/6/3/2)) इति श्रुत्यनुसारात् जीवशरीरकतया प्रविवेश इत्यर्थः । **सैषा विदृतिर्नाम द्वास्तदेतन्नान्दनम्** । तदेतद् द्वारं विदारितत्वात् विदृतिसंज्ञकम् । तदेतद्वारं नान्दनं – नन्दनम् । द्वारान्तरवत् न जुगुप्सितमित्यर्थः । स्वार्थे अण् । **तस्य त्रय आवसथाः त्रयः स्वप्नाः अयमावसथोऽयमावसयोऽयमावसथ इति** । तस्य जीवशरीरकस्य आत्मनः त्रयः स्वप्नवदाश्चर्यभूताः आवसथाः के ते? अयमावसथः जाग्रद्दशायां चक्षुः, स्वप्नदशायाम् अन्तःकरणम् , सुषुप्तिदशायां हृदयाकाश इति ।",
              "roman": null,
              "kannada": null
            },
            "english": ""
          }
        },
        {
          "ref": "3.13",
          "content": {
            "sanskrit": {
              "devanagari": "#### [नामरूपव्याकरणादि]\n**स जातो भूतान्यभिव्यैख्यत्** । सः – तस्मिन् प्रविष्टस्सन् सर्वाणि पंचभूतानि नामरूपवत्तया अकृत इत्यर्थः । (वैक्षत् नामरूपव्याकरण) जीवशरीरकः सन् प्रविष्टः नामरूपभागभदित्यर्थः । **किमिहान्यं वावविषदिति** । यत् किंचित् वस्त्वस्ति तत् सर्वम्, एकात्मतया स्थितः अन्यंवावदिषत् वाशब्द इवार्थे – एकात्मतयास्थितं वस्तु दृश्यमिवभिन्नात्मकमिव विवदितुमैच्छत् । अवि(वि)दिषदित्यस्य अवदिषदिति छान्दसं रूपम् । **स एतमेव पुरुषं, ब्रह्मततममपश्यविदमदर्शमिति** – परोक्षप्रिया इव हिदेवाः ।सः -जीवः एतमेव – जीवशरीरकं पुरुष- शब्दितवासुदेवं तत्तमं – व्याप्ततमं ब्रह्म – निरतिशय बृहत्वाश्रयं अपश्यत् । नारायणमेव ब्रह्मभूतं ज्ञातवानित्यर्यः । कथं ज्ञातवानित्यत्राह **इदमदर्शमिति** । हस्तामलकवदिदमदर्शमिति ब्रह्म साक्षात्कृतवानित्यर्थः । अत्र ततमम् इत्यत्र एकतकारलोपश्छान्दसः । (ब्रह्म तततमं ब्रह्मणा व्याप्तं पुरुषम् अपश्यत् ) अत्र ब्रह्मणिदृश्यमाने इदं शब्दप्रयोगात् प्रत्यग्ब्रह्मणोर्भेदार्थ (?) सूचनमिति द्रष्टव्यम् । तनोतेश्च विस्तारार्थस्य व्याप्तिरर्थः । तेन व्याप्ततमम् इत्यर्थःफलति । व्याप्ततमं ब्रह्म अपश्यदित्युक्तम् । तत्र दर्शनाकारमेवाभिलपति इदमदर्शमिति । इदं – व्याप्ततमं स्वस्वरूपं ब्रह्म बृहत्तमं वस्तु अहमदर्श दृष्टवानस्मि इति तदर्थः । इति शब्द इदमदर्शमित्यस्य दर्शनस्य स्वरूपनिर्देशकः । तत्र प्लुतत्वविधानं हर्षसूचकम् । सर्वत्र स्वात्मदर्शनस्य हर्षहेतुत्वम् ।",
              "roman": null,
              "kannada": null
            },
            "english": ""
          }
        },
        {
          "ref": "3.14",
          "content": {
            "sanskrit": {
              "devanagari": "#### [इन्द्रशब्दवाच्यः परमात्मा]\nतस्मात् इदं दृष्टवानिति प्रवृत्तिनिमित्तवशात् इदन्द्र इति तन्नाम्नि प्रयोक्तव्ये **इन्द्र** इति परोक्षेण आचक्षते । न तु स्पष्टमिदन्द्र इति । तत् कुत इत्यत्राह – **परोक्षपिया इव हि देवा इति** । देवानामनतिस्फुटतया कथनमेव प्रियं भवति । अतः इन्द्र इत्येवाचक्षते । नत्विदन्द्र इति इत्यर्थः ॥",
              "roman": null,
              "kannada": null
            },
            "english": ""
          }
        },
        {
          "ref": "4.1",
          "content": {
            "sanskrit": {
              "devanagari": "#### [पुरुषस्य प्रथमं जन्म]\n(अपक्रामन्तु गर्भिण्यः)\nवैराग्यसिद्ध्यर्थं [जन्ममरणप्रबन्धं तदवस्थाश्च श्रुतिः दर्शयति| **पुरुषे हवा अयमादितो गर्भो भवति, यदेतद्रेतः** । अयं संसरन् पुरुषः प्रथमतो रेतोरूपेण गतोऽभवन् । **तदेतत्सर्वेभ्योऽङ्गेभ्यस्तेजस्संभूतमात्मन्येवात्मानं बिभर्ति** । पुरुषस्य सर्वेभ्योऽङ्गेभ्यस्समुत्पन्नं यद्वीर्य, तदेव रेत इत्युच्यते स्वात्मनि जीवं बिभर्ति । रेतस्संसृष्टो जीवो वर्तते इत्यर्थः । एतत्प्रतिपादनं तु वैराग्यहेतुरीति द्रष्टव्यम्। **तद्यदा स्त्रियां सिंचति, अथैतज्जनयति** । तादृशं रेतः यदा पुमान् स्त्रियां सिंचति, तत उत्तरक्षणे एतद् गर्भेरूपं जनयति । **तदस्य प्रथमं जन्म**। निषेक एव प्रथमजन्मेत्यर्थः।",
              "roman": null,
              "kannada": null
            },
            "english": ""
          }
        },
        {
          "ref": "4.2",
          "content": {
            "sanskrit": {
              "devanagari": "#### [पुरुषस्य द्वितीयं जन्म]\n**तत्स्त्रिया आत्मभूयं गच्छति यथा स्वमङ्गम् तथा** गर्भे निषिक्तं रेतः तथा; स्त्रिया यथा ; करचरणसिरादिकमैक्यं गच्छति तद्वदेव, तदङ्गभूतमेव ततो बिभर्ति, तिष्ठतीत्यर्थः । **तस्मादेनां न हिनस्ति** । **साम्यैतमात्मानमत्रगतं भावयति** । अत्र इदं रेतोरूपेणानुप्रविष्टं भर्तृरूपमात्मानं भावयति – वर्धयति । तस्मात् सा न कैरपि बाधयितव्या, पीडनीया ॥",
              "roman": null,
              "kannada": null
            },
            "english": ""
          }
        },
        {
          "ref": "4.3",
          "content": {
            "sanskrit": {
              "devanagari": "**सा भावयित्री भावयितव्या भवति** । रेतोरूपेण प्रविष्टं भर्तृरूपमात्मानं वर्धयन्ती स्त्री भर्त्रादिभिः भोज्यभक्ष्यादिना पोषयितव्या भवति। उपकारकजनमनु प्रत्युपकारस्य कर्तव्यत्वादिति भावः। **ते स्त्रीगर्भं बिभर्ति** । तादृशरेतोरूपेण प्रविष्टं भर्तारं गर्भरूपं बिभर्तीत्यर्थः। **सोऽग्र एव कुमारं जन्मनोऽग्रेऽविभावयति** । सः – पिता अग्रे – प्रागेव गर्भ एव कुमारम् , उत्पत्तेरूर्ध्वं (च) जातकर्मादिना, भावयति – पोषयति । **स यत् कुमारं जन्मनोऽग्रेऽविभावयति, आत्मानमेव तद्भावयति**। सः-पिता जन्मनऊर्ध्व कुमारमग्रे प्रथमतो जातकर्मादिसंस्कारैर्भावयतीति यत् , तत् स्वसंवर्धनमेव । स्वस्यैव रेतोरूपेण तत्र प्रविष्टत्वात् । पतिर्जायां प्रविशति ([ऐ.बा. 33-1](ref:aitareya-brahmana/33/1)) इत्यादिश्रवणात्। किमर्थमात्मानं पुत्ररूपेण जनयित्वा भावयतीत्यत्राह **एषां लोकानो सन्तत्यै**। अविच्छेदार्थमित्यर्थः । यदि हि पुत्रोत्पादनादि न कुर्युः तर्हि इमे लोकाः विच्छिद्येरन्। **एवं सन्तता हीमे लोकाः** । एवं पुत्रोत्पादनकर्म कुर्वता इमे लोकाः सन्तताः – व्याप्ताः भवन्ति । **तदस्य द्वितीय जन्म**। उपनयनादिसंस्कारलक्षणं द्वितीयं जन्म इत्यर्थः ।",
              "roman": null,
              "kannada": null
            },
            "english": ""
          }
        },
        {
          "ref": "4.4",
          "content": {
            "sanskrit": {
              "devanagari": "#### [पुरुषस्य तृतीयं जन्म]\n**सोऽस्यायमात्मा पुण्येभ्यः कर्मभ्यः प्रतिधीयते**। अस्य – पितुः पुत्ररूपः अयमात्मा पुण्यकर्मभ्यः कर्तव्येभ्यः प्रतिनिधीयते । पुत्रः प्रतिनिधिस्थानीयः सन् अतीते पितरि तत्कर्तव्यं कर्म सर्वं करोतीत्यर्थः। ततश्च पित्रा कस्यचित् कर्मणः अवश्यकर्तव्यस्याकरणेऽपि पुत्रकृतेनैव तत् कृतं भवतीत्यर्थः । संप्रत्तिविद्यायां तथोक्तत्वात् । **अथास्यायमितर आत्मा कृतकृत्यः** । पुत्रस्य प्रतिनिहितत्वादेव, अस्यायमात्मा पित्रात्मा कृतकृत्यो भवतीत्यर्थः। **वयोगतः प्रैति; स इतः प्रयन्नेव पुनर्जायते** । **तदस्य तृतीयं जन्म** । एवं पुत्रे निक्षिप्तभारस्य वयोगतस्य जीर्णस्य मरणानन्तरं यत् पुनर्जन्म, तत् तृतीयं जन्मेत्यर्थः । स्त्रियो रेतोरूपेण प्रवेशनं प्रथमं जन्म। ततो बहिनिर्गमनं द्वितीयं जन्म। तस्यैव पितुः प्रेत्य पुनर्भवनं तृतीयं जन्म। यद्यप्याद्यजन्मद्वयं पुत्रगतम् ; तृतीयं तु पितृगतम् तथापि पितापुत्रयोरैक्याभिप्रायेण तथोक्तिरिति द्रष्टव्यम् ।",
              "roman": null,
              "kannada": null
            },
            "english": ""
          }
        },
        {
          "ref": "4.5",
          "content": {
            "sanskrit": {
              "devanagari": "#### [एतद्विषये वामदेवसम्मतिः]\n**तदुक्तमृषिणा**। तदेतद्वस्तु ऋषिणा मन्त्रेणाप्युक्तमित्यर्थः । **गर्भे – निरदीयमिति** । अहं गर्भ एव सन् वर्तमानः एषो देवानां विश्वा विश्वानि, समस्तानि जनिमानि – जननानि, अन्ववेदम्-अन्वभूवम्। नु शब्दोवितर्के। मा-मां आयसी-पुरः-अयोविकारवन्निर्गमनप्रतिबन्धकानि शरीररूपाणि पुराणि शतसंख्याकानि अरक्षन् संसारकारागृहनिर्गमनप्रतिबन्धकतया स्थितानीत्यर्थः । पश्चात्तु देशिकोपदेशजनितोपायज्ञानेन, शयेनः यथा जवात् निर्गच्छति तथा, निर्गतोऽस्मीति मन्त्रार्थः । **गर्भ एवैतच्छयानो वामदेव एवमुवाच** । अनेन प्रकारेण तद् (एतद्?) वाक्यं उवाचेत्यर्थः।",
              "roman": null,
              "kannada": null
            },
            "english": ""
          }
        },
        {
          "ref": "4.6",
          "content": {
            "sanskrit": {
              "devanagari": "#### [मुक्तिस्वरूपफलम्]\n**सएवं विद्वान्-अमृतः समभवत्** एवं संसरन्नेव पूर्वस्थितो वामदेवः ब्रह्मविज्ञानसंपन्नः सन् अस्मात् शरीरसकाशा (विनाशा?) दूर्ध्वमुत्क्रम्य अर्चिरादिमार्गेण भगवल्लोके सर्वान् कामानाप्त्वा – अपहतपाप्मत्वादीन् कल्याणगुणान् अनुभवन् मुक्तोभवदित्यर्थः । मुखं व्यादाय स्वपितीतिवत् आप्त्वेति सर्वकामानुभवस्य अमृतत्वप्राप्तेश्च पौर्वापर्यमविविक्षितमिति द्रष्टव्यम् । अत्र सएवं विद्वानित्युक्त्वा इतरे सर्वे संसारघटीयन्त्रपरिवर्तमाना देहात्मभ्रमनिमग्नाः पुत्रपौत्रादीनपि आत्मानं मन्यमानाः शोचन्तीति भावः ।।",
              "roman": null,
              "kannada": null
            },
            "english": ""
          }
        },
        {
          "ref": "5.1",
          "content": {
            "sanskrit": {
              "devanagari": "#### [आत्मस्वरूपनिरिणम्]\n**कोयमात्मेति वयमुपास्महे कतरस्स आत्मा** । पूर्व ब्रह्मविदः सर्वे मिलित्वा अस्माकमुपास्यभूत आत्मा कः सः कीदृग्गुणविशिष्ट इति मीमांसांचक्रुरित्यर्थः । अयं भावः देहेन्द्रियमनःप्राणधीजीवपरमात्मानः आत्मशब्दप्रयोगविषयाः । एषां मध्ये उपास्य आत्मा क इति मीमांसांचक्रुरिति। एवं मीमांसित्वा जातनिश्चयप्रकारमाह – **येन वा रूप पश्यत्ति येन वा स्वादु चास्वादु च विजानाति** । अनेन चक्षुश्श्रोत्रघ्राणवाग्रसनेन्द्रियोपलक्षितानि सर्वाणि बाहयेन्द्रियाणि उक्तानि भवन्ति । येन वा पश्यति इन्द्रियाणीति पर्यवसितोऽर्थः । **यदेतद्धृदर्य मनश्च** । अनेन अन्तरिन्द्रियमुक्तं भवति । हृदयं मन इत्यवस्था अन्तरिन्द्रियस्य भेदः ।",
              "roman": null,
              "kannada": null
            },
            "english": ""
          }
        },
        {
          "ref": "5.2",
          "content": {
            "sanskrit": {
              "devanagari": "#### [सर्वेषां करणानां प्रज्ञानरूपब्रह्मवश्यता]\n**एतत् संज्ञानमाज्ञानं – वश इति** । एते सर्वे धर्मभूतज्ञानावस्थाविशेषाः । **संज्ञानं** – एकत्वेन ज्ञानम् । **अज्ञानम्** – ईषद्ज्ञानम् । **विज्ञानं**-विभिन्नतया ज्ञानम् । **प्रज्ञानं** – प्रकृष्टतया ज्ञानम् । **मेधा** – धारणवती बुद्धिः। **दृष्टिः** – प्रत्यक्षम् । **धृतिः** निश्चयरूपज्ञानविशेषः । **मतिः** – मननम् । **मनीषा** – स्वातन्त्र्यात्मकबुद्धिविशेषः । **जूतिः** – प्रीतिः **क्रतुः** – उपासनम् । **असुः**- प्राणः। **कामः** – सन्निहितविषयाकाङ्क्षा। **वशः** – इच्छा। **सर्वाण्येवैतानि प्रज्ञानस्य नामधेयानि भवन्ति** । प्रज्ञानशब्दितज्ञानस्वरूपस्य ब्रह्मणः, उक्तानि बाह्यान्तरि (रे?)न्द्रियप्राणज्ञानानि नामधेयानि तच्छरीराणि भवन्तीत्यर्थः । तस्यैव रूपभेदाः इति यावत् । यथा नामधेयानीमानि प्रतिपत्तिप्रयोजकतया तदेकशेषभूतानि भवन्ति, तथेत्यर्थः ।",
              "roman": null,
              "kannada": null
            },
            "english": ""
          }
        },
        {
          "ref": "5.3",
          "content": {
            "sanskrit": {
              "devanagari": "#### [बहाविवेवानामपि तद्वश्यता]\nएवमिन्द्रियमनःप्राणधीव्यतिरेकमुपास्यस्यात्मनः प्रदर्श्य ब्रह्मेन्द्रादिव्यतिरेकं साधयति। **एष – एते सर्वे देवाः** । ब्रह्माद्या अपि देवास्तन्नामधेयानि, तच्छरीरभूता इत्यर्थः । इतश्च जीवानामुपास्यात्मव्यतिरेक उक्तो भवति । भूतभौतिकशरीरव्यतिरेकं साधयति । **इमानि च पंचमहाभूतानीति** । तान्येव दर्शयति **पृथिवी वापुराकाश आपो ज्योतीषीति** । निर्दिष्टानि पंचमहाभूतानीत्यन्वयः । **एतानीमानि च क्षुद्रमिश्राणीव बीजानि** – क्षुद्रैरल्पकै: मिश्राणि । इवशब्दोऽनर्थकः । तत् द्वेधा दर्शयति **इतराणि चेतराणि च** । तान्येव दर्शयति **अण्डजानि** पक्ष्यादीनि **जारुजानि**-जरायुजानि, मनुष्यादीनीत्यर्थः । **स्वेदजानि चोद्भिज्जानि च** । स्वेदजानि यूकादीनि ; उदभिज्जानि – वृक्षादीनि। **अश्वा गावः पुरुषाः हस्तिनः, यत्किञ्चेदं प्राणिजङ्गमं च पतत्रि च यच्च स्थावरं सर्वं तत्**। यच्च गवाश्वपुरुषहस्तिपतत्र्यात्मकं जङ्गमं प्राणिजातम् , यच्च स्थावरं तत् सर्वं च **प्रज्ञानेत्रं** , **प्रज्ञानेत्रप्रतिष्ठितं** , प्रज्ञैव नेत्रमस्येति प्रज्ञानेत्रम्। नीयते अनेनेति नेत्रम् अन्तर्यामीत्यर्थः । प्रज्ञाने ब्रह्मणि उत्पत्तिस्थितिलयकालेषु प्रतिष्ठितम् । प्रज्ञानाश्रयम् इत्यर्थः । **प्रज्ञानेत्रो लोकः प्रज्ञा प्रतिष्ठिा**। सर्वस्य जगत इति शेषः । **प्रज्ञानं ब्रह्म** । अतः प्रज्ञानमेव ब्रह्म। तस्य सर्वान्तर्यामित्वेन स्वरूपतो गुणतश्च निरतिशयबृहत्त्वस्य प्रज्ञान एव सत्त्वात् इति भावः ॥",
              "roman": null,
              "kannada": null
            },
            "english": ""
          }
        },
        {
          "ref": "5.4",
          "content": {
            "sanskrit": {
              "devanagari": "#### [बहाज्ञानिनः मोक्षप्राप्तिः]\n**स एतेनैव ………समभवदित्यो**। सः -एवं वित् अस्माल्लोकात् – अर्चिरादिमार्गेण भगवल्लोकं गत्वा प्राज्ञेन – ब्रह्मणा सह सोऽश्नुते सर्वान् कामान् सह ब्रह्मणा विपश्चिता ([ते.आन. 1-2](ref:taittiriya/anandavalli/1/2)) इत्युक्तरीत्या सर्वान् कल्याणगुणान् अनुभवन् आविर्भूतब्रह्मस्वरूपो भवतीत्यर्थः॥",
              "roman": null,
              "kannada": null
            },
            "english": ""
          }
        },
        {
          "ref": "6.1",
          "content": {
            "sanskrit": {
              "devanagari": "#### [शान्तिमन्त्रः]\n**वाङ्मे मनसि प्रतिष्ठिता** ……..।\nक्षेमाय यः करुणया क्षितिनिर्जराणां भूमावुदंचयत भाष्यसुधामुदारः ।\nवामागमाध्वगवदावदतूलवातो रामानुजः स मुनिराद्रियतां मुदुक्तिम् ।।",
              "roman": null,
              "kannada": null
            },
            "english": ""
          }
        }
      ]
    }
  ]
}