{
  "grantha_id": "mandukya-rangaramanuja-upanishad",
  "canonical_title": "माण्डूक्योपनिषत्",
  "aliases": [],
  "text_type": "upanishad",
  "language": "sanskrit",
  "metadata": {
    "source_file": "../../simple/data/mandukya-rangaramanuja.json",
    "processing_pipeline": {
      "llm_model": "n/a",
      "llm_prompt_version": "n/a",
      "llm_date": "2025-01-01",
      "processor": "conversion_script.py"
    },
    "quality_notes": "Converted from simple format.",
    "last_updated": "2025-11-07T23:36:29.154462Z"
  },
  "structure_levels": [
    {
      "key": "Khanda",
      "scriptNames": {
        "devanagari": "खण्डः"
      },
      "children": [
        {
          "key": "Mantra",
          "scriptNames": {
            "devanagari": "मन्त्रः"
          }
        }
      ]
    }
  ],
  "variants_available": [],
  "prefatory_material": [],
  "passages": [
    {
      "ref": "1.1",
      "passage_type": "main",
      "content": {
        "sanskrit": {
          "devanagari": "हरिः ओम् । ओमित्येतदक्षरमिदं सर्वम् । तस्योपव्याख्यानम् । भूतं भवद् भविष्यदिति सर्वमोंकार एव । यञ्चान्यत् त्रिकालातीतं, तदप्योंकार एव ॥ १ ॥",
          "roman": null,
          "kannada": null
        },
        "english_translation": null
      }
    },
    {
      "ref": "1.2",
      "passage_type": "main",
      "content": {
        "sanskrit": {
          "devanagari": "सर्वं ह्येतद् ब्रह्म; अयमात्मा ब्रह्म।\nसोऽयमात्मा चतुष्पात् ॥ २ ॥",
          "roman": null,
          "kannada": null
        },
        "english_translation": null
      }
    },
    {
      "ref": "2.1",
      "passage_type": "main",
      "content": {
        "sanskrit": {
          "devanagari": "जागरितस्थानो बहिष्प्रज्ञः सप्ताङ्ग एकोनविंशतिमुख: स्थूलभुग्वैश्वानरः प्रथमः पादः ॥१॥",
          "roman": null,
          "kannada": null
        },
        "english_translation": null
      }
    },
    {
      "ref": "2.2",
      "passage_type": "main",
      "content": {
        "sanskrit": {
          "devanagari": "स्वप्नस्थानोऽन्तःप्रज्ञः सप्ताङ्ग एकोनविंशतिमखः प्रविविक्तभुक् तैजसो द्वितीयः पादः ॥ २ ॥",
          "roman": null,
          "kannada": null
        },
        "english_translation": null
      }
    },
    {
      "ref": "2.3",
      "passage_type": "main",
      "content": {
        "sanskrit": {
          "devanagari": "यत्र सुप्तो न कञ्चन कामं कामयते न कञ्चन स्वप्नं पश्यति, तत् सुषुप्तम् । सुषुप्तस्थान एकीभूतः प्रज्ञानघन एव आनन्दमयो ह्यानन्दभुक् चेतोमुखः प्राज्ञस्तृतीयः पादः ॥ ३ ॥",
          "roman": null,
          "kannada": null
        },
        "english_translation": null
      }
    },
    {
      "ref": "2.4",
      "passage_type": "main",
      "content": {
        "sanskrit": {
          "devanagari": "एष सर्वेश्वर एष सर्वज्ञ एषोऽन्तर्याम्येष योनिस्सर्वस्य । प्रभवाप्ययौ हि भूतानाम् ॥ ४ ॥",
          "roman": null,
          "kannada": null
        },
        "english_translation": null
      }
    },
    {
      "ref": "2.5",
      "passage_type": "main",
      "content": {
        "sanskrit": {
          "devanagari": "नान्तःप्रज्ञं न बहिःप्रज्ञं नोभयतःप्रज्ञं न प्रज्ञानघनं नप्रज्ञं नाप्रज्ञं अदृष्टमव्यवहार्यमग्राह्यमलक्षणमचिन्त्यमव्यपदेश्यमैकात्म्यप्रत्ययसारं प्रपञ्चोपशमं शान्तं शिवमद्वैतं चतुर्थं मन्यन्ते । स आत्मा । स विज्ञेयः ॥ ५॥",
          "roman": null,
          "kannada": null
        },
        "english_translation": null
      }
    },
    {
      "ref": "3.1",
      "passage_type": "main",
      "content": {
        "sanskrit": {
          "devanagari": "हरिः ओम् । सोऽयमात्मा अध्यक्षरमोंकारोऽधिमात्रम् । पादा मात्रा: मात्राश्च पादाः अकार उकारो मकार इति ॥१॥",
          "roman": null,
          "kannada": null
        },
        "english_translation": null
      }
    },
    {
      "ref": "3.2",
      "passage_type": "main",
      "content": {
        "sanskrit": {
          "devanagari": "जागरितस्थानो वैश्वानरोऽकारः प्रथमा मात्रा । आप्तेरादिमत्त्वाद्वा आप्नोति ह वै सर्वान् कामानादिश्च भवति । य एवं वेद ॥ २ ॥",
          "roman": null,
          "kannada": null
        },
        "english_translation": null
      }
    },
    {
      "ref": "3.3",
      "passage_type": "main",
      "content": {
        "sanskrit": {
          "devanagari": "स्वप्नस्थानस्तैजस उकारो द्वितीया मात्रोत्कर्षादुभयत्वाद्वा उत्कर्षति ह वै ज्ञानसन्ततिं समानश्च भवति नास्याब्रह्मवित्कुले भवति य एवं वेद ॥३॥",
          "roman": null,
          "kannada": null
        },
        "english_translation": null
      }
    },
    {
      "ref": "3.4",
      "passage_type": "main",
      "content": {
        "sanskrit": {
          "devanagari": "सुषुप्तस्थानो प्राज्ञो मकारस्तृतीया मात्रा मितेरपीतेर्वा । मिनोति ह वा इदं सर्वं अपीतिश्च भवति, य एवं वेद ॥ ४ ॥",
          "roman": null,
          "kannada": null
        },
        "english_translation": null
      }
    },
    {
      "ref": "4.1",
      "passage_type": "main",
      "content": {
        "sanskrit": {
          "devanagari": "अमात्रश्चतुर्थोऽव्यवहार्यः प्रपञ्चोपशमः शिवोऽद्वैत एवमोंकार आत्मैव संविशत्यात्मनात्मानम् । य एवं वेद, य एवं वेद ॥ १ ॥",
          "roman": null,
          "kannada": null
        },
        "english_translation": null
      }
    }
  ],
  "concluding_material": [],
  "commentaries": [
    {
      "commentary_id": "rangaramanuja",
      "commentary_title": "प्रकाशिका",
      "commentator": {
        "devanagari": "रङ्गरामानुजमुनिः"
      },
      "passages": [
        {
          "ref": "1.1",
          "content": {
            "sanskrit": {
              "devanagari": "#### श्रीमद्रङ्गरामानुजमुनिविरचिता प्रकाशिका\n#### [मङ्गलाचरणम् ]\nअतसीगुच्छसच्छायमञ्चितोरस्स्थलं श्रिया ।\nअञ्जनाचलशृङ्गारमञ्जलिर्मम गाहताम् ॥ १ ॥\nव्यासं लक्ष्मणयोगीन्द्रं प्रणम्यान्यान् गुरूनपि ।\nमाण्डूक्योपनिषव्द्याख्यां करिष्ये विदुषां मुदे ॥ २ ॥\n\n**ओमित्येतदक्षरमिदं सर्वं तस्योपव्याख्यानम्** । अकार-उकार-मकारार्धमात्रात्मकपादचतुष्टयवति ओंकारे अनिरुद्ध-प्रद्युम्न-संकर्षण-वासुदेवापरपर्यायविश्व-तैजस-प्राज्ञ-तुरीयाख्यपादचतुष्टययुक्तब्रह्मदृष्टिविधानायेदं प्रकरणमारभ्यते । **ओमित्येतदक्षरमिदं सर्वं** - चेतनाचेतनात्मकमिदं सर्वं जगदोंकाररूपमेव । तद्यथा शंकुना सर्वाणि पर्णानि सन्तृण्णान्येवमोंकारेण सर्वा वाक्सन्तृण्णा, ओंकार एवेदं सर्वम् ([छां.उ.२-२३-३,४](ref:chandogya/2/23/3-4)) इति श्रुत्यन्तरात् । '**तस्य उपव्याख्यानं** । गुणविभूत्युपासनप्रकारप्रपञ्चनम् , क्रियत इति शेषः । **भूतं भवद्भविष्यदिति सर्वमोंकार एव । यञ्चान्यत् त्रिकालातीतं तदप्योंकार एव** । कालत्रयपरिच्छिन्नं कालत्रयापरिच्छिन्नं च सर्वमोंकार एवेत्यर्थः । प्रणवोत्पन्नव्याहृतिमूलकवेदसृष्टत्वात् सर्वस्य जगत इति भावः ॥ १ ॥",
              "roman": null,
              "kannada": null
            },
            "english": ""
          }
        },
        {
          "ref": "1.2",
          "content": {
            "sanskrit": {
              "devanagari": "**सर्वं ह्येतद्ब्रह्मेति** । कालत्रय परिच्छिन्नात्मकं सर्वमपि वस्तु ब्रह्मैवेत्यर्थः । ततः किमित्यत्राह - **अयमात्मा ब्रह्मेति** । अयं ओंकारस्सर्वात्मभूतं ब्रह्मैव । ततश्च ओंकारे सर्वात्मभूतब्रह्मदृष्टि: कर्तव्येत्यर्थः । **सोऽयमात्मा चतुष्पादिति** । ओंकारे अध्यस्यमानोऽयमात्मा पादचतुष्टययुक्त इत्यर्थः ॥ २ ॥",
              "roman": null,
              "kannada": null
            },
            "english": ""
          }
        },
        {
          "ref": "2.1",
          "content": {
            "sanskrit": {
              "devanagari": "तदेव पादचतुष्टयं प्रपञ्चयति - **जागरितस्थानो बहिः प्रज्ञ इति** । जागरितं स्थानं - यस्य स जागरितस्थानः, जाग्रद्दशानिर्वाहक इत्यर्थः । जागरिते ब्रह्मा (ब्रह्मो. १) इति ब्रह्मशब्दितस्य अनिरुद्धस्यैव जाग्रद्दशानिर्वाहकत्वात् । **बहिःप्रज्ञ**: - बहि: रूपादौ प्रज्ञा येन सः बहिःप्रज्ञः । **सप्ताङ्गः** - एतस्यात्मनो वैश्वानरस्य मूर्धैव सुतेजाः चक्षुर्विश्वरूपः प्राणः पृथग्वर्त्मा सन्देहो बहुल: वस्तिरेव रयिः पृथिव्येव पादौ ([छां.उ.५-१८-२](ref:chandogya/5/18/2)) इति वैश्वानरविद्योक्तरीत्या द्युसूर्यवाय्वाकाशवारिपृथिवीरूपैः मूर्धचक्षुःप्राणमध्यकायमूत्राशयपादरूपैः षड्भिरङ्गैर्जाग्रता जीवेन च सप्ताङ्गत्वं द्रष्टव्यम् । **एकोनविंशतिमुख**: - पञ्चज्ञानेन्द्रियपञ्चकर्मेन्द्रियपञ्चप्राणान्तःकरणचतुष्टयरूपैः मुखैः एकोनविंशतिमुखत्वम् । एषामधिष्ठेयत्वं जाग्रदवस्थजीवद्वारा द्रष्टव्यम् । **स्थूलभुक्** - स्थूलं - रूपादिकं भुङ्क्ते इति स्थूलभुक् । भोजने प्रयोजककर्तृत्वात् । ऋतं पिबन्तौ ([कठ.उ.३-२](ref:katha/3/2)) इति परमात्मनिर्देशवदुपपत्तिः द्रष्टव्या । **वैश्वानरः** - विश्वान् नरान्नयतीति वैश्वानरः । स एक: पादः ॥ १ ॥",
              "roman": null,
              "kannada": null
            },
            "english": ""
          }
        },
        {
          "ref": "2.2",
          "content": {
            "sanskrit": {
              "devanagari": "**स्वप्नस्थानोऽन्तःप्रज्ञ: इति** । स्वाप्निकवस्तूनां जाग्रद्वदितरानुभाव्यत्वं नास्तीति तद्वस्तूनामनुभावयिता प्रद्युम्न: अन्तःप्रज्ञ उच्यते । सप्ताङ्गत्वैकोनविंशतिमुखत्वे तस्य स्वाप्निकैरीश्वरसृष्टैः द्युसूर्यादिभिः प्राणेन्द्रियैः तदानीम् 'अप्रलीनान्त:करण' चतुष्टयेन च पूर्ववद्रष्टव्ये । स्वाप्नार्थानां तत्तत्पुरुषमात्रभोग्यतया स्वप्नदशापन्नस्य जीवस्य प्रविविक्तभुक्त्वात् तदधिष्ठातुस्तैजसशब्दितस्य प्रद्युम्नस्यापि प्रविविक्तभुक्त्वोक्तिर्द्रष्टव्या । इतराविदितानामतिसूक्ष्माणां स्वाप्नपदार्थानां तेजोवद्भासकत्वात्प्रद्युम्नस्य स्वप्नाधिष्ठातुस्तैजसत्वोक्तिः ॥ २ ॥",
              "roman": null,
              "kannada": null
            },
            "english": ""
          }
        },
        {
          "ref": "2.3",
          "content": {
            "sanskrit": {
              "devanagari": "**यत्र सुप्तो न कञ्चन कामं कामयते न कञ्चन स्वप्नं पश्यति, तत्सुषुप्तमिति** । यत्र स्थाने जीव: सुप्तः सन् रागादिदोषानुपहतः स्वप्नं च न पश्यति तत्स्थानं सुप्तम् । सुप्तमित्यधिकरणे क्त प्रत्यय इति भावः । **सुषुप्तस्थान एकीभूतः इति** । सुषुप्तस्थाने एकीभूतः - सुषुप्तस्थाने एकत्वं प्राप्तः स्वयं सुषुप्तिस्थानतया स्थित इत्यर्थः । तदभावो नाडीषु तच्छ्रुतेः आत्मनि च ([ब्र.सू.३-२-५](ref:brahma-sutra/3/2/5)) इत्यधिकरणोक्तरीत्या 'सुषुप्तस्थानस्सन' प्रज्ञानघन: - ज्ञानस्वरूपः, आनन्दमय: आनन्दघन: जीवस्य सौषुप्तिकानन्दानुभावक: चेतोमुखः - विशुद्धचेतोग्राह्यः ज्ञानानन्दमय इति यावत् । आनन्दभुक् - यः प्राज्ञः संकर्षणाभिध: तृतीयः पाद इत्यर्थः ॥ ३ ॥",
              "roman": null,
              "kannada": null
            },
            "english": ""
          }
        },
        {
          "ref": "2.4",
          "content": {
            "sanskrit": {
              "devanagari": "**एष सर्वेश्वर एष सर्वज्ञ एषोऽन्तर्यामी एष योनिस्सर्वस्य प्रभवाप्ययौ हि भूतानामिति** । योनि: - स्थानमित्यर्थः, योनिर्द्वयोर्भागे स्थाने ([अ.को. २-६-७६](ref:amarakosha/2/6/76)) इति कोशात् । शिष्टं स्पष्टम् । यद्यपि विश्वतैजसप्राज्ञानां त्रयाणां भगवव्द्यूहतया सर्वेश्वरत्वादिकमप्यविशिष्टम् । अथापि व्यवस्थितपूर्वोक्त 'तत्तद्धर्मवत्तया' त्रयाणामनुसन्धानं कर्तव्यमिति भावः ॥ ४ ॥",
              "roman": null,
              "kannada": null
            },
            "english": ""
          }
        },
        {
          "ref": "2.5",
          "content": {
            "sanskrit": {
              "devanagari": "चतुर्थं पादं निर्दिशति - **नान्त: प्रज्ञमिति** । **नान्तःप्रज्ञं न बहिःप्रज्ञं नोभयत: प्रज्ञमिति** - बहिःप्रज्ञान्तःप्रज्ञयोर्विश्वतैजसयोर्व्यावृत्तिः । **न प्रज्ञानघनं न प्रज्ञमिति** - प्रज्ञानघनस्य सुषुप्तिस्थानस्थस्य व्यावृत्तिः । प्रज्ञशब्दात् प्रज्ञादिभ्यश्च ([पा.सू. ५-४-२८](ref:panini-sutra/5/4/28)) इति स्वार्थे अण् । अतः प्राज्ञशब्दस्य स्वार्थाण्यन्ततया प्रज्ञप्राज्ञयोरेकार्थत्वात् । ननु प्रज्ञभिन्नत्वे अप्रज्ञत्वं स्यात् । एवं चाज्ञत्वप्रसंग इत्यत्राह - **नाप्रज्ञमिति** । प्रकर्षेण जानातीति प्रज्ञः । ज्ञानादिषड्गुणमध्ये ज्ञानप्रधानत्वेन प्रज्ञशब्दितात् सुषुप्तिस्थानस्थात्संकर्षणाद्भिन्नत्वेऽपि सर्वज्ञतया 'अप्रज्ञत्वमपि नास्तीति भावः । **अदृष्टं** - बाह्येन्द्रियज्ञानागोचर **अव्यवहार्यमग्राह्यं** - वाग्घस्तादिकर्मेन्द्रियागोचरं । अत एव **अलक्षणं**, लक्ष्यतेऽनेनेति लक्षणं अनुमानं - अनुमानागम्यमित्यर्थः । अत एवा**चिन्त्यं अव्यपदेश्यं** इदमीदृगिति चिन्ता व्यपदेशानर्हं, **एकात्मप्रत्ययसारं** - एकात्मप्रत्ययगोचरम् । **प्रपञ्चोपशमं** . संकर्षणप्रद्युम्नानिरुद्धादिप्रपञ्चस्यापि उपशमो यस्मिन् तत्प्रपञ्चोपशमम् । एतन्नानावताराणां निदानं बीजमव्ययम् ([भाग. १-३-५](ref:bhagavata-purana/1/3/5)) इति स्मरणात् । **शान्तं** - ऊर्मिषट्करहितम् । **शिवं** - कदाचिदुत्पादविनाशाविर्भावतिरोभावगन्धरहिततयाशिवं मङ्गलं, **अद्वैतं** - सजातीयद्वितीय- रहितं, \"एतादृशं वासुदेवं **चतुर्थं मन्यन्ते** । **स आत्मा** । आप्नोतीति ह्यात्मा । सर्वदेशकालसर्ववस्तुव्याप्तत्वात् संकर्षणादीनामपि स आत्मा । **स विज्ञेयः** । तमेवैकं जानथात्मानमन्या वाचो विमुञ्चथ ([मुं.उ. २-२-५](ref:mundaka/2/2/5)) इति श्रुतेः । तस्यैव विज्ञेयत्वमिति भावः ॥ ५ ॥",
              "roman": null,
              "kannada": null
            },
            "english": ""
          }
        },
        {
          "ref": "3.1",
          "content": {
            "sanskrit": {
              "devanagari": "**सोऽयमात्माध्यक्षरमोंकारोऽधिमात्रम्** । अध्यक्षरं-अक्षरेषु अधिमात्रम् - मात्रासु वर्तमानो य ओंकारो नादात्मकः स एव अयमात्मेत्यर्थः । **पादा मात्रा मात्राश्च पादाः** । यतो बह्मण: पादभूताः उक्ताः अनिरुद्धप्रद्युम्नसंकर्षणवासुदेवाः मात्राः - प्रणवमात्राभूताकारादिवाच्याः । अतोऽस्य ओंकारस्य या मात्राः - अकार-उकार-मकारात्मिकाः ता एव ब्रह्मणः पादभूता इत्यर्थः समस्तप्रणवे ब्रह्मदृष्टिं कृत्वा प्रणवमात्रासु अकारादिषु चतुर्पु चानिरुद्धादिचतुष्टयदृष्टि: कर्तव्या इत्यर्थः । तदेव दर्शयति - **अकार-उकार-मकार इति** । इदमुपलक्षणं नादस्यापि ॥ १ ॥",
              "roman": null,
              "kannada": null
            },
            "english": ""
          }
        },
        {
          "ref": "3.2",
          "content": {
            "sanskrit": {
              "devanagari": "तदेव विविच्य दर्शयति - **जागरितस्थानो वैश्वानरोऽकारः प्रथमा मात्रा** । प्रथममात्रायां अकारे जागरितस्थानवैश्वानरशब्दितानिरुद्धदृष्टि: कर्तव्येत्यर्थः । वैश्वानरस्याकाररूपत्वे हेतुमाह - **आप्तेरादिमत्त्वाद्वा** । आप्ति: - व्याप्तिः । सकलशब्दप्रकृतिभूतस्याकारस्य सर्वशब्दव्याप्तत्वं सर्वजगद्व्याप्तस्यानिरुद्धस्येवेत्यवगन्तव्यम् । आदिमत्त्वाद्वा - सर्वशब्दादिभूताकारशब्दवाच्यत्वाद्वा वैश्वानरस्याकाररूपत्वमित्यर्थः । आप्तिमत्त्वादिमत्त्वज्ञानयोः फलमाह - **आप्नोति ह वै सर्वान्कामानादिश्च भवति, य एवं वेद** । आदिश्च भवति - सर्वप्रधानं भवतीत्यर्थः ॥ २ ॥",
              "roman": null,
              "kannada": null
            },
            "english": ""
          }
        },
        {
          "ref": "3.3",
          "content": {
            "sanskrit": {
              "devanagari": "**स्वप्नस्थान इति** । **स्वप्नस्थानस्तैजस उकारो द्वितीयमात्रा** । तैजसस्य उकाररूपत्वे हेतुमाह - **उत्कर्षादुभयत्त्वाद्वा** । विश्वापेक्षया तैजसस्य उत्कृष्टत्वाद्वा तत्समानयोः प्राज्ञतैजसयोर्द्वितीयत्वाद्वा उकाररूपत्वम् इत्यर्थः । अत्र विश्वापेक्षया तैजसस्योत्कृष्टत्वं ततोऽपि सूक्ष्मत्वात् । प्राज्ञतैजसयोर्विश्वापेक्षया साम्यं तु गुणपूर्तिसाम्यादिति द्रष्टव्यम् । एवमुकारस्याप्यकारलयस्थानत्वात्ततः उत्कृष्टत्वम् । उकारमकारयोरकारसाम्यं च वर्णत्वादिनेति ध्येयम् । उत्कृष्टत्वज्ञानस्य फलमाह - **उत्कर्षति ह वै ज्ञानसन्ततिमिति** । शिष्यप्रशिष्यादिषु ज्ञानसन्तत्या उत्कृष्टो भवतीत्यर्थः । एवंविदस्सन्ताने ब्रह्मविद्या इतरसन्तानापेक्षया अतिरिच्यत इति यावत् । उभयत्वज्ञानस्य फलमाह - **समानश्च भवति** । उत्कृष्टानां समानश्च भवतीत्यर्थः । **नास्याब्रह्मवित्कुले भवति य एवं वेद** । स्पष्टोऽर्थः ॥ ३ ॥",
              "roman": null,
              "kannada": null
            },
            "english": ""
          }
        },
        {
          "ref": "3.4",
          "content": {
            "sanskrit": {
              "devanagari": "**सुषुप्तस्थान इति** । **सुषुप्तस्थानः प्राज्ञो मकारस्तृतीयामात्रा** । मकाररूपत्वे युक्तिमाह - **मितेरपीतेर्वा** । मिनोति 'प्राज्ञः सर्वमात्मनि तादात्म्येन मकारोऽपि स्वात्मनि अकारोकारौ मिनोति मकारावधिकत्वादकारोकारयोरित्यर्थः । अपीति: - प्रलयः । प्राज्ञे - जगत्प्रलीयते, मकारे हि अकारोकारौ प्रलीयेते । मकारावसानत्वादकारोकारयोरित्यर्थः । तद्ज्ञानद्वयस्य फलं क्रमेणाह - **मिनोति ह वा इदं सर्वमपीतिश्च भवतीति** । इदं सर्वं जगत् मिनोति - परिच्छिनत्ति जानातीत्यर्थः । अपीतिश्च भवति - परमात्मनि लयश्च तस्य भवति । य एवं वेदेत्यर्थ: ॥४॥",
              "roman": null,
              "kannada": null
            },
            "english": ""
          }
        },
        {
          "ref": "4.1",
          "content": {
            "sanskrit": {
              "devanagari": "**अमात्रश्चतुर्थोऽव्यवहार्यः प्रपञ्चोपशमश्शिवोऽद्वैत एवमोंकार आत्मैव** । अमात्रः - परिच्छेदशून्यः अव्यवहार्यत्वादि पूर्वोक्तलक्षणोपेतश्चतुर्थ: आत्मैव व्यूहवासुदेव एव । एवमोंकारः । एवम्भूत ओंकार: ओंकारैकदेशनादरूप इति यावत् । अस्य व्यूहवासुदेवस्य परवासुदेवेन समस्तप्रणवरूपेणातिसन्निकृष्टैक्यसूचनार्थमोंकार इति समस्तनिर्देशः । तद्ज्ञानस्य फलमाह - **संविशत्यात्मनात्मानं य एवं वेद** । एवं - अनिरुद्धप्रद्युम्नसंकर्षणवासुदेवपरवास्तु देवरूपेण व्यस्तसमस्तप्रणवोपासकः आत्मना - परमात्मनानुगृहीतः सन् तेनैवोपायेन क्रमात्तमेव प्राप्नोति इत्यर्थः ॥ १ ॥\n\nक्षेमाय य: करुणया क्षितिनिर्जराणां भूमावजृम्भयत भाष्यसुधामुदारः ।\nवामागमाध्वगवदावदतूलवातो रामानुजस्स मुनिराद्रियतां मदुक्तिम् ॥\n\n**॥ इति श्रीरङ्गरामानुजमुनिविरचितमाण्डूक्योपनिषत्प्रकाशिका समाप्ता ॥**",
              "roman": null,
              "kannada": null
            },
            "english": ""
          }
        }
      ]
    }
  ]
}